# -*- mode: mandoku-view; -*-
#+TITLE: 文章精義
#+DATE: 2015-08-25 00:45:45.391486
#+PROPERTY: ID KR4i0042
#+PROPERTY: BASEEDITION WYG    
#+PROPERTY: JUAN 提要
<pb:KR4i0042_WYG_000-1a>¶
欽定四庫全書　　　　　集部九¶
　提要¶
　　文章精義一巻　　　　詩文評類¶
　　　　(臣/)等謹案文章精義世無傳本諸家書目亦皆¶
　　　　不載惟永樂大典有之但題曰李耆卿撰而¶
　　　　不著時代亦不知耆卿為何許人考焦竑經¶
　　　　籍志有李塗文章精義二巻書名及李姓皆¶
　　　　與此本相合則耆卿或塗之字歟載籍無徵¶
<pb:KR4i0042_WYG_000-1b>¶
　　　　其為一為二盖莫之詳矣其論文多原本六¶
　　　　經不屑屑于聲律章句而于工拙繁簡之間¶
　　　　源流得失之辨皆一一如别白黒具有鑒裁¶
　　　　其言蘇氏之文不離乎縱横程氏之文不離¶
　　　　乎訓詁持平之論破除洛蜀之門户尤南宋¶
　　　　人所不肯言又世傳韓文如潮蘇文如海及¶
　　　　春蠶作繭之説皆習用而昧其出處今檢核¶
　　　　斯語亦具見于是書盖其初本為世所傳誦¶
<pb:KR4i0042_WYG_000-2a>¶
　　　　故遺文剰語口授至今嗣以巻帙寥寥易于¶
　　　　散佚沉晦者遂數百年今逢¶
聖代右文得以復見于世亦其名言至理有不可磨滅¶
　　　　者歟乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
